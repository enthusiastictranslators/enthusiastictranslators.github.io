---
layout: post
title: "سه استراتژی برای اولویت‌بندی کارها"
---

5: سه استراتژی برای اولویت‌بندی کارها
-------------------------------------

“اگر سعی کنید دو خرگوش را همزمان تعقیب کنید، هر دو فرار خواهند کرد. ”

-   ناشناس

یکی از مشکلات اساسی اکثر افراد داشتن چندین کار به‌صورت همزمان است.
اولویت‌بندی اینکار می‌تواند سخت باشد.

اجازه دهید این مشکل را به چندین مشکل کوچک‌تر تقسیم کنیم:

1.  کارهای زیاد

2.  اولویت‌بندی سخت

3.  تداخل کارها

اکنون اجازه دهید در مورد هر کدام از مشکلات فوق بحث کنیم.

1.  **کم کردن کارها**

اگر کارهای زیادی برای انجام دارید، به‌عنوان یک راه‌حل سعی کنید لیست
کارها را ساده کنید. 10 دقیقه وقت بگذارید و تمامی کارهایی را که نیاز
دارید لیست نمائید – اکنون سه تا پنج کار خیلی مهم را انتخاب نمائید. تمام
کارهای کوچک را به لیست do later انتقال دهید، یعنی فعلاً نیاز نیست در
مورد آن‌ها نگران باشید.

یک روش خوب برای کنار آمدن با این نوع کارهای کوچکی که باید انجام شوند
(مثلاً چک کردن ایمیل، پرداخت قبوض، تکمیل فرم و غیره) اختصاص یک زمان خاص
در روز برای انجام آن‌ها است – شاید 30 دقیقه آخر روز کاریتان زمان مناسبی
برای انجام این نوع کارها باشد. بنابراین زمان اصلی‌تان را به تمرکز بر روی
کارهای مهم اختصاص دهید.

1.  **کارهایی را انتخاب کنید که شما را به هیجان بیاورند**

اکنون که لیست کارهایتان را ساده کردید، یکی از کارها را انتخاب کنید. تنها
یک آیتم.

چطور این انتخاب را انجام دهیم؟ کاری را انتخاب کنید که شما را به هیجان
بیاورد و در واقع شما را خوشحال کند.

اگر از انجام کار می‌ترسید، فعلاً از آن صرفنظر کنید و یک کار جدید را
انتخاب کنید که به آن علاقه دارید.

اگر از انجام چندین کار احساس خوشحالی می‌کنید، سعی کنید کاری را انتخاب
کنید که بزرگ‌ترین تأثیر را بر روی زندگی شما دارد. کدامیک یک بزرگ‌ترین
تأثیر را دارد؟

1.  **یک کار**

اکنون که یک کار را انتخاب کردید، از بقیه کارها صرفنظر کرده و تنها بر روی
کاری که انتخاب کرده‌اید تمرکز کنید.

تمام حواسپرتی‌ها را حذف کنید از جمله موبایل، اینترنت. تنها اپلیکیشنی که
که برای انجام کار نیاز دارید را باز بگذارید.

اکنون کار را شروع کنید، وقت خود را به‌صورت کامل به آن اختصاص دهید و
حداقل برای 10 دقیقه آن را انجام دهید. سپس می‌توانید استراحت کوتاهی کرده
و مجدداً کار را شروع کنید و از آن لذت ببرید.
