---
layout: post
title: "ایجاد تغییر در سطح وسیع‌تر"
---
4: ایجاد تغییر در سطح وسیع‌تر
-----------------------------

قسمت اعظم این کتاب به روی شخص و زندگی خصوصی افراد متمرکز است. چطور ما
می‌توانیم تغییراتی را در زندگی شخصی خود ایجاد کنیم؟ اما آیا ما می‌توانیم
و آیا می‌بایست در مورد سطح وسیع تری از زندگی فکر کنیم؟ یا به عبارتی دیگر
آیا باید دایره تصمیماتمان را وسیع تر کنیم؟ آیا ممکنه جامعه را طوری تغییر
دهیم که ساده تر و متمرکزتر شود و آیا این کاری است که ما تمایل به انجام
دادنش داریم؟ من فکر می‌کنم که این کار ممکن است اما نباید انتظار تغییرات
یک شبه را داشته باشیم. جریان سریع و قدرتمند اینترنت و فنّاوری تقریباً
برگشت ناپذیر و غیر قابل شکست است. ما نمی‌توانیم از رشد اینترنت یا فیسبوک
و ایمیل و یا توییتر و یا چت کردن خلاص شویم و من مطمئن نیستم که این خواست
ما باشد.

آنچه که ممکن است ما تغییر دهیم حد و حدودی قائل شدن برای هجوم فنّاوری در
همه دقایق زندگیمان است وهمچنین توانایی مردم برای تمرکز و آرامش و آفلاین
بودن را بالا ببریم. ممکن است خیلی‌ها تغییر نکنند اما شاید بخشی از جامعه
در طول زمان و نه یکشبه تغییر بکنند.

آیا این تلاش برای تغییر ارزشش را دارد؟ این یک سؤال مشکل است. اما ممکن
است که ما بپرسیم: خروجی و دستاورد تمرکز و عدم حواسپرتی چیست و مزیت آن
نسبت به همیشه آنلاین بودن و حواسپرتی کدام است؟ منظور من یک جامعه ای است
که مردم می‌توانند تمرکز کنند و زمانی برای خلق و ایجاد داشته باشند به جای
اینکه این زمان را بیهوده مصرف کنند و این کار ارزنده ای است که اگر ما
زمانی برای پاسخ واکنش داشته باشیم می‌توانیم پیشرفت کنیم و نسبت به کاری
که انجام می‌دهیم آگاه‌تر شویم و اسیر ومطیع تبلیغات تلویزیونی و عادت‌های
معمول و همچنین سیستم‌های دولتی نشویم.

ساختن و خلق کردن اصولاً یک عمل متفاوت نسبت به مصرف کردن است والبته با
ارزش‌تر از آن است و این همان تلاشی است که با ارزش است. جامعه با حواسپرتی
پر شده است و اعتقاد من این است که مردم با این شرایط خود را وفق می‌دهند
هرچند که نسل جوان تر پیش‌تر خود را وفق داده است. مردم یاد می‌گیرند که از
این وضعیت خوشحال باشند و با حواسپرتی کنار بیایند اما ممکن است در این
وضعیت خیلی از چیزها را از دست بدهیم: تنهایی و زندگی شخصی، آرامش، صلح،
تفکر و تمرکز و این موارد چیزهای مهمی هستند که احتمال دارد در میانه راه
به جا بگذاریم و می‌توانیم نام آن را طعمه ی فنّاوری یا همیشه آنلاین بودن
بگذاریم. همچنین من نگران این بودم که ما وقتی یک ارتباط واقعی و انسانی را
می‌سازیم که از فنّاوری فاصله بگیریم و به‌صورت حقیقی با همدیگر صحبت کنیم
و با هم گپ بزنیم. بنابراین تغییرات اجتماعی با 2 استراتژی کلیدی قابل
اجراست: 1 -الگوسازی 2-اطلاع رسانی.

الگوسازی

رفتار الگوها همیشه یکی از قدرتمندترین ابزارها برای نفوذ در دیگران است.
بچه‌ها با نگاه کردن پدر و مادرهایشان یاد می‌گیرند و نه با شنیدن
نصیحت‌های آن‌ها همچنین ما نیز توسط الگوهای مختلف تشویق میشویم و بنابراین
الگوها می‌توانند میزان حواسپرتی ما را کاهش دهند و زمان تمرکز و خلاقیت ما
را افزایش دهند

به دیگران نشان دهید بدون آنکه احساس غرور کنید این کار ساده ترو آگاهانه
تر و همچنین متمرکز تر است و این چیزی است که ما باید انجام دهیم. شما
نیازی نیست که کامل و ایده آل و یا یک قدیسه باشید اما می‌توانید تغییرات
کوچکی را انجام دهید ودیگران نیز از شما پیروی کنند. چند مثال کوتاه:

همیشه آنلاین نباشید و اطلاع دهید که چه وقت آنلاین هستید

ایمیل کوتاه و مختصر بنویسید و سعی کنید معنای ایمیل را در عنوان ایمیل
برسانید و پرگویی را کنار بگذارید

متن‌های زیاد پیام و توییت و یا ایمیل نفرستید

قدم بزنید و برای تمرکز به خلوت بروید و بسازید دیگران متوجه خواهند شد

ملاقات‌ها را موقت و کوتاه کنید

وقتی با دیگران قرار میگذارید موبایل و سایر وسایل ارتباطی را خاموش کنید و
کاملاً به روی قرارتان تمرکز کنید

در هر لحظه فقط یک کار انجام دهید

آهسته باشید و عجله نکنید

بی نظمی و آشفتگی را از محل کار خود دور کنید

روز کاری خود را ساده تر کنید

چیزهای کوچکی نظیر این موارد می‌تواند تفاوت‌های بزرگی را ایجاد کند دیگران
به این موضوع توجه می‌کنند و این تغییرات تاثیری بزرگ بر زندگی اطراف شما
می‌گذارد

اطلاع رسانی

الگوسازی یکی از راههای تغییر است اما اگرهیچ کس در مورد الگوسازی شما
باخبر نباشد تأثیر آنچنانی نمی‌تواند داشته باشد و با انتشار محتوا
می‌توانید تاثیرتان را فراتر از دایره ی افرادی ببرید که هر روز شما را
می‌بینند. به شما هشدار می‌دهم که مغرور و از خودراضی نباشید و دیگران را
نیز قضاوت نکنید و خود را فردی عادل و درستکار در همه شرایط و همه زمینه‌ها
فرض نکنید.

چند ایده برای اطلاع رسانی بهتر

با دوستان و خانواده و همکاران خود در مورد تغییرات مثبتی که انجام می‌دهید
صحبت کنید و دوباره باید تکرار کنم که مغرور نشویدو فقط این موارد را به
اشتراک بگذارید.

کارهایی را که کرده‌اید در شبکه‌های اجتماعی به اشتراک بگذارید و یا در
موردش بنویسید

به بلاگ نویسی بپردازید بلاگ نویسی می‌تواند بسیار سرگرم کننده باشد شما
چیزی را یاد گرفته‌اید به اشتراک می‌گذارید و متقابلاً از دیگران یاد
می‌گیرید و به آن‌ها یاد می‌دهید

با رسانه‌ها مصاحبه کنید البته قبول دارم که همه شانس این را ندارند که در
رسانه‌های عمومی با آن‌ها صحبت شود اما اگر شما تغییرات بزرگی را در زندگی
فردی انجام دهید گزارشگران تلویزیون قطعاً باشما صحبت خواهند کرد

یک کتاب در مورد آن بنویسید و اجازه دهید دیگران نیز از شما بگویند

کتاب را به اشتراک بگذارید و نسخه رایگان آن را در اختیار دیگران قرار دهید
البته اگر نسخه پولی آن را نیز انتشار دهید من ناراحت نمی‌شوم!
