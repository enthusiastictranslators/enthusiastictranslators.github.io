---
layout: post
title: "مطالعه و تحقیق به شکل متمرکز"
---
4: مطالعه و تحقیق به شکل متمرکز
-------------------------------

«کتاب مثل باغی است در جیب»

ضرب المثل چینی

مطالعه به‌صورت متمرکز در این زمانه هر روز نایاب‌تر می‌شود. مطالعه بسیار
به سختی انجام می‌شود حتی برای خواندن یک پست وبلاگی که اگر یک لیست کوتاه
نباشد یا از چند صد کلمه بیشتر باشد آن را سرسری خوانده و به پست بعدی یا
چک کردن ایمیل خواهیم پرداخت.

عادت مطالعه ما به دلیل حضور همه جانبه اینترنت تغییر کرده است. ما بیشتر
اوقات مطالب کوتاه تر را مطالعه می‌کنیم و سریع‌تر می‌خوانیم اما
مطالعه‌های طولانی تر در حال کاهش است. مطالعه با تمرکز سخت تر می‌باشد.

یک تأثیر مطالعه بدون تمرکز، خواندن تعداد کمتری از کتب و مقالات طولانی
است و خواندن تعداد بیشتری پستهای وبلاگی و مقالات کوتاه می‌باشد. تأثیر
دیگر آن در تحقیقات می‌باشد که پر از عوامل حواس پرتی مثل یک زمین مین
گذاری شده است، بخصوص در هنگام به نتیجه رسیدن کار.

با این اوصاف خواندن و تحقیق متمرکز، غیر قابل انجام نیست فقط سخت تر است.

خواندن مطالب طولانی تر بدون حواس پرتی

برای خواند مطالب طولانی و کتاب‌ها دو کلید اساسی نیاز است:

1\. محیط اطراف را از هر چیز دیگری پاک کنید.

2\. اینترنت را خاموش کنید.

بدون این دو کلید شما همیشه دلیلی برای حواس پرتی خواهید داشت. حتی اگر این
دو مورد را تحت کنترل داشته باشید، صدای پیغام‌ها و دیگر اعلان‌ها وسوسه
کننده خواهد بود.

برای خواندن مقالات یا پستهای وبلاگی، من آن مطلب را در پنجره ای جداگانه
قرار می‌دهم بدون اینکه تب دیگری را باز کنم که منجر به حواس پرتیم شود. آن
پنجره را تمام صفحه می‌کنم تا هیچ چیز دیگری جز آن در صفحه نمایش دیده
نشود. پس از آن اینترنت را خاموش می‌کنم و دیگر چیزی برای مزاحمت در هنگام
مطالعه نخواهم داشت.

سپس فقط می‌خوانم تا وقتی‌که به پایان آن مطلب می‌رسم (تا وقتی‌که بفهمم که
آن مطلب ارزش وقت گذاشتن ندارد). من تا وقتیکه آن مطلب را به اتمام نرسانم
نه برنامهٔ دیگری را باز می‌کنم و نه به مطلب دیگری خواهم پرداخت.

چیز آرام بخشی که در این روال وجود دارد اینست که: من چیزی جز خواندن این
یک مطلب ندارم. چیزی وجود ندارد که مزاحم من شود و من می‌توانم فقط روی لذت
بردن از این مطالعه متمرکز شوم.

کتاب خواندن نیز به همان شکل است. اگر یک کتاب کاغذی مخوانید لازم است که
لپتاپ و وسایل الکترونیکی رو کنار بگذارید و همه را خاموش نمایید. یک جای
آرام پیدا کنید و فقط به مطالعه آن کتاب بپردازید. اگر یک کتاب الکترونیکی
را مطالعه می‌کنید هر برنامه و مطلب دیگری که وجود دارد را ببندید به جز آن
کتابی که می‌خوانید.

اکنون شما در حال مطالعه هستید، از آن لذت ببرید. یک مطالعه بدون مزاحمت و
شیک را در آرامش کامل تجربه کنید.

چگونه تحقیقی که برای خلق کردن لازم است را انجام دهیم

تحقیق می‌تواند یک چالش باشد، چون معمولاً نیاز است که برای جمع آوری و
پیدا کردن اطلاعات به اینترنت متصل باشید. شما می‌خواهید که جستجوهایی را
در گوگل انجام دهید و به لینک تعداد از مقالاتی که نشان داده می‌شود رجوع
کنید و ادامه این روند. طبیعت تحقیق در دنبال گرفتن لینک‌ها نهفته است.

اینجا متدی را به شما پیشنهاد می‌کنم که منجر به تحقیق با تمرکز بالاتر
می‌گردد.

1\. تمام شبکه‌های اجتماعی و چت و هر چیزی که حواستان را پرت می‌کند را
ببندید.

2\. جستجوی اولیه را انجام دهید و تعدادی از مقالات یا صفحه‌ها را باز کنید.

3\. این صفحه‌ها یا مقالات را سرسری بخوانید و لینک‌هایی را که احتمال
می‌دهید لازم دارید را پیدا کرده و آن‌ها را نیز باز کنید.

4\. همین کار را برای مقالات جدید تکرار کنید. سرسری بخوانید و لینک‌های
لازم را باز کنید. این کار را تا جایی که تمام مقالاتی را که لازم دارید
ادامه دهید.

5\. با استفاده از روشی که در بخش قبل توضیح داده شد هر دفعه یک مقاله را
بخوانید. باز کردن مقاله در یک پنجره مجزا و پنهان کردن هر چیز دیگری جز آن
مقاله که می‌خواهید بخوانید. مقاله را بخوانید و نکاتی را اگر لازم است
یادداشت نمایید. اگر مقاله را برای ارجاعات بعدی لازم داشتید آن را بوکمارک
(نشان گذاری) کنید.

6\. این کار را تکرار کنید یعنی یادداشت‌برداری کنید و مقالات موردنیاز را
بوکمارک کنید. وقتی‌که تحقیقات تمام شد شما می‌توانید با استفاده از
تکنیک‌هایی که در فصول دیگر این کتاب آمده است به کارتان برگردید.
