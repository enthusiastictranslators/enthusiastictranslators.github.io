---
layout: post
title: "در مزایای حواسپرتی"
---
5: در مزایای حواسپرتی
---------------------

**ارزش و مزایای هیچ‌کاری نکردن را دست کم نگیر، ادامه دادن را هم**

**گوش بده به تمام چیزهایی که نمی‌توانی بشنوی، و در این مورد به خودت سخت
نگیر.**

> -A. A. Milne

شاید خواندن این کتاب باعث شود فکر کنید حواسپرتی شیطانی است و ما همیشه
باید سعی کنیم متمرکز باشیم، در تمام اوقات. به هیچ وجه. حواسپرتی طبیعی
است، حواسپرتی حس خوبی می‌دهد، و اینجایش جالب است که ارزشمند هم هست.

حواسپرتی در اغلب اوقات دشمن تمرکز است و اگر زمانی بخواهیم کاری را به
پایان برسانیم؛ باید یک حداقل تمرکز را داشته باشیم. ولی نمی‌توانیم بگوییم
در هر دقیقه از روز باید حواسپرتی را اخراج کنیم و از آن دور بمانیم. چیزی
که نیاز داریم تعادل است.

حواسپرتی مهم است به چند دلیل:

-   ذهن ما نیاز به استراحت دارد؛ مدت زیادی متمرکز بودن، تنش‌زا است و ما
    نیاز داریم مدتی را بعد از تمرکز استراحت کنیم.

-   حواسپرتی می‌تواند مغز ما را از سختی حل مسائل خلاص کند، و می‌تواند
    مسائل را به سمت حل شدن در Background و پس‌زمینه ذهنمان ببرد، جایی در
    ناخودآگاه ما.

-   حواسپرتی می‌تواند منبع الهام شود؛ با چیزهای دیگر خواندن، ایده‌های
    تازه جرقه خواهند زد، یا می‌توانیم انگیزه پیدا کنیم.

-   حواس پرت بودن حس خوبی می‌دهد. و در چیزهایی که بهمان حس خوب می‌دهد؛
    می‌توانیم چیزهایی بیابیم که واقعاً عاشقش هستیم. آغوش خودت را به
    چیزهای جدید باز بگذار \[خودت را به چیزهایی که با کمک حواسپرتی به‌دست
    می‌آوری بسپار در مقابلشان مقاومت نکن\].

-   بعد از حواسپرتی می‌توانیم بهتر تمرکز کنیم.

خب این ترکیب مفید برای حواسپرتی چگونه است که هنوز تمرکز لازم را داشته
باشیم؟

رازش در تعادل است: هوشیاری، تعادل هدف‌دار.

راه‌های زیادی هست که تعادل را بیابی. کلید آنجاست که وقتی به بالاترین
میزان تمرکز (peak Focus) رسیدی، فکر کنی که روی چه چیزی باید تمرکز کرد و
حالات مختلف را امتحان کن، تا روشی بیابی که برایت بهتر باشد \[یک راه
مطمئن و امتحان شده و استاندارد برای یافتن تعادل مناسب برایمان وجود
ندارد، باید با آزمون و خطا ترکیب مناسب تمرکز و حواسپرتی را بیابیم\].

چندتا ایده:

-   چند ساعتی در روز را برای تمر کز درنظر بگیر (کلاً یکبار در روز اینکار
    را بکن یا زمان متمرکز شدن را به ۲-۳ قسمت بشکن). خودت را برای ایمیل
    زدن و تلگرام و دیگر انواع ارتباطات در دیگر ساعات روز راحت بگذار.

-   در فواصل معین انجامش بده. ۱۰-۱۵ دقیقه تمرکز کن، بعد ۲-۵ دقیقه
    حواسپرتی، و تکرار.

-   یک ساعت را به دو بخش ۴۰ و ۲۰ دقیقه تقسیم کن: ۴۰ دقیق تمرکز، ۲۰ دقیقه
    حواسپرتی و Distraction.

-   در بخش اعظم روز از عوامل حواسپرتی \[مثل موبایل، صدای موسیقی، تلوزیون
    و ...\] دور بمان، و زمان‌هایی را در روز برای حواسپرتی در نظر بگیر.

دوباره تکرار می‌کنم؛ این‌ها فقط چندتا ایده بود. تو باید برای نیاز
شغلی‌ات و احتاجات شخصی خودت راهی که برای خودت بهتر جواب می‌دهد را پیدا
کنی.
