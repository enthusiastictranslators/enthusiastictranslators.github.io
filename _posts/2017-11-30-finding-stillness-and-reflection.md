---
layout: post
title: "پیدا کردن ثبات و بازخورد آن"
---
7: پیدا کردن ثبات و بازخورد آن
------------------------------

"سکوت منبع قدرت است."

- Lao Tzu

یک روز شلوغ است و حجم زیادی از ایمیل، اس‌ام‌اس، تماس‌های تلفنی و... شما
را احاطه کرده است. این همه سروصدا کل زندگی‌تان را مختل می‌کند. یک فعالیت
شلوغ، خسته‌کننده که در نهایت انرژی شما را برای توجه کاهش خواهد داد.

این شلوغی یک نوع بیماری، عجله است که در واقع باعث بروز استرس، افسرده‌گی،
چاقی خواهد شد.

درمان این بیماری نیز ساده است: سکوت

توقف

یک دقیقه وقت بگذارید و تمرینی که در ادامه خواهیم گفت را انجام دهید.
تمامی کارهایی را که در حال انجام آن‌ها هستید را متوقف کنید. چشمهایتان را
ببندید. به‌صورت آرام و منظم نفس بکشید و به نفس‌های خود توجه کنید.

این سکوت ممکن است بیهوده به نظر برسد اما اینکار دنیای ما را تغییر خواهد
داد.

سکوت ما را آرام خواهد کرد. این سکوت به ما امکان شنیدن افکارمان را خواهد
داد؛ همچنین با این سکوت می‌توانیم با خیال راحت نفس بکشیم و به صدای تنفس
خود گوش دهیم. در واقع یک پادتن برای استرس و عجله است.

قدرت سکوت

سکوت یک آرامبخش برای دنیای اطرافمان است. سکوت ما همچنین باعث سکوت دیگران
نیز خواهد شد. وقتی عجله کنیم به نوعی باعث خواهیم شد دیگران نیز عجله و
استرس داشته باشند. سکوت برعکس عمل می‌کند؛ باعث خواهد شد دیگران عجله
نکنند، همچنین به ما امکان تمرکز و تفکر را خواهد داد.

ساکت بودن در حالیکه همه عجله دارند نیاز به قدرت و اشتیاق دارد. در ابتدا
ممکن است رفتار ما برای دیگران عجیب باشد، مشکلی نیست. بعضی اوقات کسی که
می‌خواهد تغییر بزرگی ایجاد کند در نگاه دیگران عجیب به نظر می‌رسد. اما
وقتی سکوت ما برای دیگران الهام‌بخش شد، تنها ما نیستیم که عجیب هستیم.

وقتی دنیای اطرافمان پر از هرج و مرج است برای یافتن سکوت نیاز به قدرت
می‌باشد. این قدرت درون خودمان است ما باید آن را پیدا کنیم. به شکلی
متناقض این سکوت است که به ما در یافتن قدرت کمک خواهد کرد. پس به درون خود
بنگرید و آن را پیدا کنید.

یافتن سکوت

برای یافتن سکوت نیاز به نکتهٔ خاصی جهت انجام نیست تنها کافی است بنشینید
و ساکت باشید اینکار را هر روز انجام دهید. هر صبح وقتی سکوت برقرار است
اینکار را انجام دهید، کاری انجام ندهید، ایمیل‌هایتان را چک نکنید. فقط
بنشینید و نحوهٔ ارتباط با آن را یادبگیرید.

در عمل به تدریج این آرامش را پیدا خواهیم کرد و در آن بهتر خواهیم شد. اگر
احساس می‌کنید صبح زمان مناسبی برای اینکار نیست، در وقت نهار و یا در
هنگام خواب اینکار را انجم دهید.

مکانی برای ساکت شدن انتخاب کنید، این مکان می‌تواند نشتن بر روی یک صندلی
و یا ایوان منزلتان باشد. این مکان سکوت را به همراه خواهد داشت و یک نیروی
تسکین کننده می‌باشد. با اینکار در طول روز ساکت‌تر خواهد بود و همچنین یاد
خواهید گرفت که در هر جایی بتوانید این سکوت را برقرار کنید؛ قبل از شروع
هفته، قبل از ورزش و...

به طور مرتب سکوت را تمرین کرده و یاد بگیرید. با اینکار سکوت تبدیل به یک
بوم نقاشی خواهد شد که می‌توانید اثر شاهکاری بر روی آن در زندگی‌تان ترسیم
کنید.
