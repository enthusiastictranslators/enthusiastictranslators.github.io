---
layout: post
title: "غلبه بر ترس‌هایی که مانع تمرکز هستند"
---
1: غلبه بر ترس‌هایی که مانع تمرکز هستند
---------------------------------------

نویسنده: گیل برنر (Gail Brenner)

"بین محرک و پاسخ فضایی است که در آن فضا قدرت انتخاب واکنش نهفته است، که
در این انتخاب، رشد، پیشرفت و آزادی ما حاصل می‌شود." ویکتور فرانکل

احتمالاً شما نیز از ارزش تمرکز مطلعید و برخی مواقع قادر بودید بر حواس
پرتی خود غلبه کنید. اما متوجه شده‌اید که ترس مانعی در برابر پیشرفت
شماست.

به سادگی با کمک تمرکز، ترس از اینکه چه اتفاقاتی رخ خواهد داد بر طرف
می‌شود. آیا این جملات برای شما آشنا نیست؟

می‌ترسم چیزی رو از دست بدم.

می‌ترسم شکست بخورم.

از جواب گرفتن می‌ترسم.

می‌ترسم دیگران فکر کنند نادان هستم.

می‌ترسم با من مخالفت کند.

از سخت کار کردن می‌ترسم.

همهٔ این‌ها ریشه در یکی از این موارد دارد: ترس از ناراضی بودن دیگران، از
دست دادن کنترل شرایط و ترس از بی‌خبری.

- از ترس‌هایتان فراری نباشید.

وقتی خلاف عادت کاری رو انجام می‌دهیم، ترس یک احساس طبیعی هست. حتی وقتی
از مزایای تغییرات به وجود آمده مطلع هستیم نیز ترس مانع ما می‌شود. اما
چرا؟

تجربه‌های تازه و جدید باعث روبه رو شدن با ناشناخته‌ها و از دست دادن
قواعد همیشگی می‌شود. بی‌خبری از رویدادهای پیش رو منطقهٔ خطر است و باعث
ایجاد ترس می‌شود.

ترس در واقع برای حفاظت ماست و با تصور تمام احتمالات منفی که می‌تواند پیش
بیاید و تکرار آن بارها و بارها در ذهن، باعث می‌شود که ما به همان روالی
که عادت داریم عمل نموده و در برابر تغییرات مقاومت کنیم. پس عجیب نیست که
ترس فلج کننده باشد.

می‌دانید که نادیده گرفتن ترس راه حل نیست. شما نمی‌توانید با تظاهر به
نترسیدن کاری را پیش ببرید. علاوه بر این، بی‌توجهی به ترس باعث بیش‌تر شدن
آن می‌شود.

ترس‌های کنترل نشده می‌تواند باعث پریشان فکری و حواس پرتی شود.

بس کنید با خود صادق باشید و خوب به ترستان توجه کنید در این صورت
می‌توانید بدون رفتار و واکنشی که ناشی از ترس باشد و با تمرکز از آن رها
شوید. شناخت ترس لطفی است که می‌توانید در حق خود بکنید.

آیا شما به خاطر ترس از تمرکز کردن طفره می‌روید؟ آیا این چیزی هست که
می‌خواهید؟

اگر نه فرصتی هست که بتوانید با ترستان معامله‌ای کنید. با آن روبه رو
شوید. و با خوش‌آمد گویی در مورد آن کنجکاو باشید. در نهایت متوجه خواهید
شد آن موجودی که فکر می‌کنید هیولایی است در کمدتان در واقع دوست شماست.

- یک نقشه بریزید.

هدف از این نقشه حفظ تمرکز در مواجهه با ترس است.

نگاهی به ابزاری که در لیست زیر طرح شده بیاندازید. مواردی را که با شما
جور است انتخاب و تمرین کنید.

از آن‌ها یک نسخه پرینت بگیرید و روی میز کار خود قرار دهید تا در مواقعی
که احساس می‌کنید دچار حواس پرتی می‌شوید و تمرکز ندارید در دسترس باشند.

برای روبه رو شدن با ترس آماده شوید.

در اینجا 5 راهنما برای شناخت ترس معرفی شده است:

1- راه مقابله با ترس از بین بردن آن نیست.

داشتن ترس جزیی از انسان بودن است. تجربه ترس ممکن است طی زمان کم‌تر شود
اما هدف این نیست. هدف ما آگاهی و فهم آن است. وقتی نسبت به ترس آگاه باشید
و بدانید چه طور عمل می-کند، قادر خواهید بود تصمیمی آگاهانه بگیرید که
بازتابی از تمایلات خودتان خواهد بود. می‌توانید به جای ایمیل، توئیتر و
هرچیزی که حواس شما را پرت می‌کند، تمرکز را انتخاب کنید و زندگی‌تان بهبود
یابد. آگاهی ترس را خلع سلاح می‌کند. اگر ترس را بشناسید قادر نخواهد بود
به‌صورت ناخودآگاه شما را تحریک کند.

2- ترس برای کمک به شما آمده: ترس برای حفاظت از شماست، برای اینکه شما را
از اشتباه و تجربیات ناگوار در امان نگه دارد. با این حال پیامد ترس رهایی
از احساس محدود شدن و گیر افتادن است. به ندرت می‌توان عملکرد خوبی بر اساس
ترس داشت (به طور مثال چک کردن ایمیل ده بار در ساعت) اما بدانید ترس کمک
کننده است.

3- برای کشف ترس با نگرش باز، کنجکاوی و محبت رفتار کنید. در برابرش مقاومت
نکنید.

4- آنقدر که تصور می‌کنید تجربهٔ ترس بد نیست. تجربهٔ ترس فقط مجموعه‌ای از
افکار ذهنی و احساس فیزیکی است و یادتان باشد آگاهی و شناخت این احساس راه
رهایی از آن است.

5- تسلط بر ترس یک فرایند مداوم است. شاید ترس موجب به هم زدن آسایش زند
گی‌تان باشد اما شما شکست نخوردید. هدف شما در لحظه، خودآگاهی و فهم است.
هر بار که ترس به سراغ-تان می‌آید، آگاهی خود را از آن تقویت می‌کنید و فهم
عمیق‌تری از آن خواهید داشت. با همین روند حرکت کنید و من تضمین می‌کنم که
شادتر و آرام‌تر خواهید شد.

ابزار تسلط بر ترس:

این ابزار را به کارگیرید و ببینید چگونه عمل می‌کنند. آن‌ها را یادداشت
کرده و در جیب خود نگه دارید تا در مواقع لازم در دسترس باشند.

1- توجه به ترس. مهم‌ترین قدم توجه کردن به ترس می‌باشد، چرا که دیگر
ابزارها بدون این مورد غیرقابل استفاده خواهند بود. ترس ممکن است برای شما
آشکار باشد، در غیر این صورت حواس پرتی پیش می‌آید که ناشی از ترس است.

2- لحظه‌ای که متوجه آن شوید، متوقف می‌شود. نفس عمیق بکشید و ذهنتان را
آزاد نگه دارید.

3- فکر کنید یک کاووشگر هستید که پا به قلمروهای جدید می‌گذارد. ذهنتان را
کاملاً متمرکز ترس کنید. بدون اینکه با ترستان مقابله کنید آن را بشناسید

4- تسکین دهندهٔ خود باشید. افکار آرامشبخش را برای خودتان تکرار کنید، مثل
"من از پسش برمی‌آیم" و " این نیز بگذرد". از خودتان بپرسید این ترس چند
ساله است. معمولاً ترس از بخشی بسیار جوان از درون شما که نیاز به عشق و
حمایت دارد، ناشی می‌شود. خود تسکین دهی بهترین درمان است.

5- به فکر و خیالاتتان توجهی نکنید. تفکرات ناشی از ترس بسیار غیرمنطقی
هستند و کمکی نمی‌کنند. حقیقت این است که نمی‌دانید چه اتفاقی خواهد افتاد
اما افکار ناشی از ترس بدترین حالت را پیش‌بینی می‌کنند. در واقع شاید
نتایج بسیار جالب‌تر از چیزی باشد که تصور می‌کنید. در عوض، نفس عمیق بکشید
و در اطراف قدمی بزنید و سپس مرحلهٔ 6 را دنبال کنید.

6- با آنچه به دنبالش هستید در ارتباط باشید. برای اینکه تغییر امکان پذیر
باشد باید میل و اشتیاقتان به تغییر، قوی‌تر از تکانه و نیروی عادت باشد.
مدام تمایل به تمرکز و دلایل مهمی که برای آن دارید را به خود یادآور شوید.

7- پیامدهای حواس پرتی را در مقایسه با تمرکز در نظر بگیرید. دوباره، به
دنبال چه هستید؟ انتخاب کنید.

8- تصمیم عاقلانه و آگاهانه بگیرید. تبریک! شما راه خود را در میانهٔ ترس
پیدا کردید و می-توانید بر اساس خواسته‌ها و اشتیاق خود تصمیم بگیرید. به
دنبال موفقیتتان باشید. دیگر قربانی ترس نخواهید بود این آزادی را حس کنید.

این فرایند ممکن است طولانی به نظر برسد. اما در واقع در یک یا دو دقیقه
اتفاق می‌افتد. و اگر تمرین داشته باشید فرایند ساده‌تری خواهد شد. یک بار
که متوجه ترس و توقف شوید به خوبی می-توانید از آن رد شوید.

تکرار می‌کنم، شما هرگز نمی‌توانید ترس را از بین ببرید. انتظار نداشته
باشید کاملاً ترکتان کند. هر بار که ظاهر می‌شود، فرصتی است برای شما که
مهربان، آزاد و عاشق باشید. وقتی ترس خود را نشان می‌دهد همانند یک ملاقات
دوستانه آن را بپذیرید. ترس را بشناس تا تو را را عقب نگه ندارد حالا برو و
لذت ببر.

Gail Brenner روانشناسی با 17 سال سابقه کار درمانی T که در شهر سانتا
باربارا واقع در کالیفرنیا مشغول به کار است، وی وبلاگی به نام
(Http://aflourishinglife.com) دارد.
