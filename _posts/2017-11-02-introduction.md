---
layout: post
title: "بخش يك: عقبگرد"
---
1: مقدمه
--------

"لبخند رو لب، عمیق نفس بکش و آروم حرکت کن"

تیک نات هان

قرار نیست این کتاب یک کتاب طولانی با جزییات فراوان، درمانی پیچیده برای
زندگی مدرن باشد.

این یعنی با یک کتاب کوتاه، ساده و خلاصه سروکار داریم. ما در مورد بعضی از
مسائلی که در زندگی با آن روبرو هستیم و خلق کردن در دنیایی شلوغ و پر از
حواس‌پرتی صحبت خواهیم کرد. و به راهکارهای ساده‌ای برای حل این مسائل
خواهیم پرداخت.

در دل این کتاب ساده، کلید بسیاری از کشمکش‌هایی که این روزها با آن سروکله
می‌زنیم، ازجمله بالا بردن کارایی و دستیابی به اهداف، تا سلامتی و
تناسب‌اندام در مقابل فست فودها و بی‌تحرکی، تا پیدا کردن راه ساده زندگی
کردن و آرامش در میان این همه هیاهو و جنجال، وجود دارد.

توانایی تمرکز کردن این اجازه را به ما می‌دهد که چیزهایی رو بیافرینیم که
شاید سال‌ها نتوانسته‌ایم. به ما این توانایی را خواهد داد که سرعت خود را
کم کرده و آرامش را در ذهن خود بیابیم. به ما ساده‌سازی و تمرکز بروی تعداد
کمتری از مسائل (که ضروری‌تر هستند و بیشترین اهمیت را دارند) را یاد خواهد
داد.

در ادامه یاد خواهیم گرفت که روی چیزهای کوچک‌تری متمرکز شویم که نحوه
ارتباط ما رو با دنیا دستخوش تغییر خواهد کرد. نه به این معنی که "هر چه
کمتر، بیشتر" (اصطلاحی در طراحی‌های مینیمالیستی) بلکه "هر چه کمتر، بهتر"
می‌باشد. تمرکز روی چیزهای کوچک‌تر، به نسبت تأثیر بیشتری خواهد داشت. به
ما اجازه می‌دهد که کارهای کمتر انجام بدیم و در عوض وقت آزاد بیشتری برای
چیزهایی که برایمان مهم‌تر هستند داشته باشیم. ما را مجبور به انتخاب
می‌کند و در خلال آن کارهای اضافی را که منجر به مشکلات اقتصادی می‌گردد را
متوقف می‌کنیم چه به‌صورت فردی، چه اجتماعی.

تمرکز کن بر کارهای کوچک‌تر، کارهای کمتر و همه‌چیز رو ساده کن. این مسائلی
است که قرار است در موردشان صحبت کنیم، راهکارهایی که تمام جنبه‌های زندگی
ما را بهتر خواهد کرد.

داستان من

اگر شما مرا نمی‌شناسید، من لئو بابوتا هستم که به خاطر وبلاگم در مورد
سادگی با نام عادات ذن ([http://zenhabits.net](http://zenhabits.net/)) و
کتاب پرفروشم در زمینه افزایش بهره وری با نام "هرچه کمتر، قدرتمندتر"،
معروف هستم ([http://thepowerofless.com](http://thepowerofless.com/)).

مفاهیم سادگی، تمرکز و کمتر، برای شخص من الهامی در زندگی بوده‌اند. در چند
سال گذشته هر دفعه فقط با یک تغییر در هر قدم، کل زندگی‌ام دگرگون شده است،
با یادگیری تمرکز بروی چیزی که می‌خواهم خلق کنم با سادگی و تمرکز کردن روی
حداقل کردن.

من فکر کردم باید این رو با دیگران به اشتراک بگذارم که چقدر موثرند و چون
برای من نتیجه بخش بوده است حتماً برای خیلی دیگر از خوانندگان این کتاب
مفید واقع خواهد شد.

با تمرکز روی فقط یک چیز در هر دفعه، تغییرات کوچک، قدم‌های کودکانه هرچند
کوچک، من توانستم یک سری از عاداتم رو تغییر بدهم: سیگار کشیدن را ترک
کردم، دویدن را شروع کردم، غذاهای سالم‌تری را در برنامه غذاییم قرار دادم،
صبح‌ها زودتر از خواب بیدار می‌شوم و بسیار منظم تر شده‌ام. همچنین چیزهای
بیشتری را به سرانجام رساندم: چند بار دو ماراتن و سه‌گانه را انجام
داده‌ام، زندگی ساده تری دارم، بدهی‌هام صفر شده است، وبلاگ و تجارت بسیار
موفقی را شروع کرده‌ام، چندتا کتاب نوشته‌ام و خیلی چیزهای دیگر.

مطمئن باشید که این مفاهیم کار می‌کنند. کشف خواهید کرد که می‌توانید تمرکز
خود را در هر کاری بدست آورید، می‌توانید ساده‌سازی کنید و می‌توانید زندگی
خود را زیرورو کنید.
