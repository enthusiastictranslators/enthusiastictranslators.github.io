---
layout: post
title: " یک سیستم ساده برای انجام دادن شگفت‌انگیز کارها"
---
1: یک سیستم ساده برای انجام دادن شگفت‌انگیز کارها
-------------------------------------------------

«هر کاری که می‌کنی آن را مشتاقانه انجام بده.»

رابرت هنری

اگر تمام فصول این کتاب و نکته‌های آن شما را سردرگم و غرق می‌کند، نترسید.

شما فقط همین فصل را بخوانید چون برای شما کافی خواهد بود.

این فصل جغرافیای روش کاری من را نشان می‌دهد، که یک سیستم ساده برای انجام
شگفت آور کارهاست.

راستش، سه مرحله ساده دارد. از این آسان‌تر نمی‌توان توضیحش داد.

گام یک: یک چیز شگفت پیدا کن تا رویش کار کنی

هر روز، نخستین کار در صحبگاه، یافتن آن چیز است که می‌خواهی در آن روز به
آن بپردازی.

آن فعالیت می‌تواند هر چیزی باشد: یک پروزه کاری بزرگ، ساختن کسب‌وکار
خودتان، یادگیری برنامه‌نویسی یا بهبود مهارت شما در توسعه وب، ترانه
سرایی، عکس انداختن، هر چیزی. این باید چیزی باشد که شما را هیجان زده یا
مشتاق کند، که بتون‌اند زندگی شما را لااقل در بخش کوچکی تغییر دهد.

این فعالیت باید شما را وادار به کار کند، چون شما پر شور هستید و انگیزه
دارید \*و به شما الهام شده.\*

بعضی‌ها آنقدر بخت‌یارند که می‌دانند آن فعالیت هر روزشان چیست. من یکی از
همان‌هاام: من عاشق نوشتنم، و همیشه وبلاگی دارم که در آن چند پست بنویسم
یا کتاب (اغلب خیلی زیاد از این‌ها دارم تا از میانشان انتخاب کنم). کافی
است که فقط یک چیز خاص پیدا کنم تا در موردش بنویسم.

دیگران آن اشتیاق و علاقه تند خودشان را نیافته‌اند هنوز، و این مشکلی
ندارد. لازم نیست امروز شما تصمیم سرنوشت‌ساز زندگی‌تان را بگیرید. تنها
چیزی که لازم دارید Pick کردن و برداشتن آن چیزی است که به‌نظر جالب و
سرگرم‌کننده است –آن می‌تواند یک پروژه باشد که در کارتان دارید یا یک کار
جالب که بالقوه خودبه‌خود انجام می‌دهید، یا شروع یادگیری یک مهارت تازه،
یا اینکه در مورد راه‌اندازی یک کار جدید برای خودتان. این که چه انتخابی
می‌کنید چندان مهم نیست –چون اگر در انتخابش اشتباه کنید فردا می‌توانید
چیز دیگری برای امتحان کردن بردارید.

چندتا ایده در ادامه نوشته‌ام -که یک لیست جامع و ایده‌آل نیست و صرفاً
پیشنهاد است- و الزاماً چیزی خارق العاده‌ای در آن نیست:

- یک مانیفست (بیانیه) که کسب‌وکار شما را، صنعت شما را یا زندگی شخصی شما
را تغییر دهد.

- یک روش جدید هیجان‌انگیز که شما را به مشتریان بلقوه‌تان می‌رساند.

- آن رمان که همیشه می‌خواستید بنویسید \[اما همیشه می‌توانستید یک بهانه و
یک کار مهم‌تر بیابید که به‌جایش انجام بدهید، اما در نهایت به کارهای
غیرضروری یا غیرمهم خود پرداختید\].

- یک نقاشی، بازی، داستان کوتاه، یک نوع جدید از داستان.

- یک پست وبلاگ که ممکن است برای دیگران کمک و باشد.

- یک سازمان غیرانتفاعی \[که برای نفع و کسب درآمد ساخته نشده\] برای کمک
به بقیه.

- یک درس، که دانش‌آموزان شما از شگفتی و شور بگویند: واااو!

- یک کاردستی که بچه‌هایتان از آن به وَجد بیایند.

- یک باغ اشتراکی که همسایگانتان در آن شریک باشند.

- یک ابداع جدید، یک ایده برای ساخت یا بهبود یک وبسایت، بهبود در ایده‌ای
قدیمی یا کلاسیک.

- یک فشن و مد دیوانه کننده، پوشاک‌های زیبا، جواهرات دست‌ساز.

- فلسفه، شعر، مبل چوبی.

- ایکبانا \[هنر گل آرایی ژاپنی که گل در آن عنصر کلیدی است و با مصالح
دیگر تزیین و ترکیب می‌شود\].

- یک چیز زیبا، چیزی ژرف و عمیق، چیزی که زندگی را دگرگون کند.

- چیزی کوچک، اما با نوعی فشردگی یا چیزی که جمع‌وجور باشد.

- چیزی که زندگی دیگران بهتر کند.

- چیزی که زندگی خودتان را تغییر دهد.

- یک چیز که آن‌قدر ساده و خالی از اضافات شده تا فقط کارکردهای اصلی را
داشته باشد.

اگر تا الان ایده را گرفته باشید، می‌دانید که آن می‌تواند هر چیزی باشد.

زندگی شما قرار نیست به این تصمیم که گرفته‌اید و این چیز که انتخاب
کرده‌اید قفل و بست شود (فقط برای امروز است، یا حداقل فقط برای یک بخش
کوچک امروز خواهد بود و بس). چیزی را امتحان کنید، ببینید چگونه پیش خواهد
رفت. شما هیچگاه نخواهید دانست که قرار است چیزی را بیابید که زندگی شما را
تغییر دهد یا اینکه نه.

گام دو: دور و برت را از اضافه‌ها و چیزهای دیگر را پاک کن

آنچه که به شما کمک خواهد کرد تا به آن چیز به‌خصوص که انتخاب کرده‌اید
برسید اینجاست: عوامل حواسپرتی را دور بریز.

میزت را برو و تمیز کن؛ اگر لازم است همه‌چیز را در یک درآور یا یک جعبه
بریز، و فقط آن کاغذهایی را روی میز نگاه دار که برای آن چیز شگفت انگیز
لازم داری، و دو یا سه چیز ضروری دیگر (قلم و موبایل و ...).

رایانه‌ات را تمیز کن؛ تمام برنامه‌ها را ببند، شامل مرورگر، چیزی که اصلاً
برای این task و کار نیازش ندارید. و همچینین بسیار مهم است تا تمام
نوتیفیکیشن‌ها که می‌توانند مزاحمتان شوند را در رایانه خود خاموش کنید:
نوتیفیکیشن‌های ایمیل، پیام‌های فوری اینترنتی مانند تلگرام و دیگر
ابزارهای چت و گفت‌وگو، اعلان‌های نرم‌افزار تقویم و هر چیز دیگر. تا
می‌توانید رایانه خود را از نوتیفیکیشن خالی کنید.

همچنین موبایل، تبلت، ساعت هوشمند و خود را خاموش کنید تا مزاحم آن کار
شگفت شما نباشد.

نهایتاً، اگر نرم‌افزار مدیریت وظیفه و To-do list دارید، یادتان باشد که
وظایف آن با این کار تداخل نیابد. شما می‌توانید آن وظایف را برای بعد که
اینکار تمام شد در To-do list وارد و تنظیم کنید. اما اکنون لازم است روی
هیچ چیز کار نکنید مگر آنکه در مورد آن چیز، کار یا فعالیت شگفت‌انگیزتان
باشد.

گام سه: روی آن چیز شگفت‌انگیز تمرکز کن

خوب، همه چیز واضح است. حالا کافی است که روی آن چیزِ شگفت تمرکز کنید
(همان چیز و task که شما در موردش هیجان دارید، و قرار است که زندگی شما را
لااقل در یک یا چند بخش کوچک تغییر دهد).

این‌کار را به محض اینکه در طول روز می‌توانید انجام دهید؛ نه بعد از نهار،
و نه حتی در پایان روز، بلکه در نزدیک‌ترین زمان که می‌توانید. همچنین
می‌تواند قبل از شوع حرفه و شغلتان باشد، و هم وقتی که به محل کارتان رفتید
و می‌توانید میز کارتان را برای انجامش تمیز کنید. آن را به بعداً
نیندازید، یا آن را با فعالیت‌هایی همراه نکنید که قرار باشد بعداً سر فرصت
انجامش دهید. چون قرار نیست آن فرصت سر برسد.

این گام در واقع همانی است که بیشتر مردم با آن مشکل دارند. آن‌ها اصرار
دارند تا ایمیل خود را چک کنند، یا به کسی تلفن بزنند و ... یا واقعاً کار
دیگری بکنند. نه! بایستید. یک نفس عمیق بکشید و به یاد بیاورید چرا آن
فعالیت را انتخاب کردید. شما در مورد آن هیجان داشتید، آن شور را احساس
کنید، بعد تمرکز کنید.

حتی اگر آن احساس فقط برای چند دقیقه به‌وجود آمد، بهترین تلاشت را بکن.
ممکن است تسلیم آن اصرار درونی خودتان بشوید که به سراغ کار دیگری بروید،
اما خودتان را کنترل کنید و باز گردید و ببینید که می‌توانید برای چند
دقیقه تمرکز داشته باشید؟ آنقدر تکرار کنید تا برای یک بخش مناسب (۳۰
دقیقه‌ای، یک ساعته، دو ساعته، حتی یک نیم‌روز اگر ممکن است) بر آن چیز
شگفت‌انگیز خود کار کرده باشید.

یا آنقدر تلاش کنید تا آن کار شگفت تمام شود یا آنکه لااقل بخش خوبی از آن
را انجام داده باشید. اگر پروژه بزرگی باشد چند روز، ماه یا سال را زمان
می‌خواهد، شما فقط آن بخشی را تمام کنید که یکی دو ساعت حداقل از روز شما
را به خود اختصاص خواهد داد.

وقتی انجامش دادید، به‌خاطر اتمام آن به خودتان افتخار کنید.

اگر زمان و انرژی بیشتری می‌خواهید، این پروسه را تکرار کنید و روی یک کار
شگفت‌انگیز دیگر کار کنید. این روال را نگاه دارید و برای باقی زندگانی خود
روی فعالیت‌های شورانگیز و شگفت خود کار کنید.
