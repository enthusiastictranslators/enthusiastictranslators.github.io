---
layout: post
title: "چگونه یک محیط کار مینیمال برای داشتن تمرکز بسازیم؟"
---
۲: چگونه یک محیط کار مینیمال برای داشتن تمرکز بسازیم؟
-----------------------------------------------------

نوشتهٔ Everette Bogue

تصویر یک میز شلوغ و درهم و برهم را هرکسی می‌تواند تجسم کند. کاغذها روی
هم بطور تصادفی (بدون نظم) انباشته شده‌اند، همزمان به تمام کارهایتان و
درواقع به هیچکدام از آن‌ها دسترسی ندارید. کار شما بی نتیجه می‌ماند و
نمی‌توانید هیچ کاری انجام دهید. اگر همهٔ وسایلتان را دور خودتان قرار
دهید، تمرکز داشتن در این شرایط همیشه سخت تر می‌شود.

بخاطر همین است که باید یک محیط کاری مینیمال را آماده کنید اگر می‌خواهید
کارهای مهمتان انجام شوند.

پس تمام وسایلتان را کنار بگذارید.

خوب است، حالا بیایید به اصل ماجرا بپردازیم.

واقعیت این است که آماده سازی یک محیط کار مینیمال برای داشتن تمرکز از
جایی شروع می‌شود که کار و محیط در تعامل با یکدیگر قرار می‌گیرند.

در واقع می‌خواهم به شما بگویم که شما برای تمرکز داشتن حتی به میز هم نیاز
ندارید. من یک سال برای خودم میز نداشتم.

علم رایج تصریح می‌کند که شما نیاز دارید هرکاری را روی میز انجام دهید. من
میگویم نه! شما می‌توانید در هرجایی از دنیا روی کارتان تمرکز کنید.

هرجایی که بروید، برای تمرکز روی چیزهای ضروری، شما نیاز به ابزارهایی
دارید تا بتوانید محیط اطرافتان را کنترل کنید.

در سال اخیر من در کافی شاپ ها، قطارها، هواپیماها، کافه‌ها، کشتزارها،
جنگل‌ها و بله! حتی روی اسکله‌ها کار کردم. یک محیط کاری مینیمال در هرجایی
می‌تواند در چند ثانیه ثابت کند که شما در این دنیا هستید.

در اینجا چند نکتهٔ کلیدی است که شما نیاز دارید تا یک محیط کارمینیمال
برای داشتن تمرکز بسازید.

۱. از ابزار کمتری استفاده کنید.

ما مایلیم که ابزار بشماری برای کارمان فراهم کنیم. ما فکر می‌کنیم بدون
داشتن پرینتر/فاکس/اسکنر جلوی رویمان نمی‌توانیم کار کنیم، حتی اگر از
آن‌ها خیلی کم استفاده کنیم.

به جای این کار، ابزارمحیط کارتان را تا جای ممکن کاهش دهید. بیشتر مردم
می‌توانند کارشان را با یک لپ تاپ یا حتی یک تکه کاغذ و خودکار انجام دهند.
ما بیشتر از آنچه احتیاج داریم وسیله داریم. وسایلتان را تا جایی که
بتوانید کارتان را انجام دهید کاهش دهید. در حالت ایده آل ابزار قابل حمل
داشته باشید تا بتوانید هرجا که نیاز به تمرکز دارید محیط کارتان را داشته
باشید.

۲. از ساده‌ترین ابزار استفاده کنید.

ما همیشه این فشار را روی خودمان می‌گذاریم تا پیشرفته‌ترین وسایل را برای
شغلمان داشته باشیم. این باعث می‌شود که یک محیط کار شلوغ پر از مدرن‌ترین
وسایل داشته باشیم، بی اعتنا به اینکه آن‌ها برای انجام کار مفید هستند یا
نه.

زمانی که عکاس بودم، پیوسته وسایلم را به روز می‌کردم در غیر اینصورت احساس
بی کفایتی می‌کردم. یک روز فهمیدم که بهترین دوربینی که بتوانم داشته باشم
همانی است که الان دارم.

فنّاوری کسی را هنرمند نمی‌کند، هنرمند از فنّاوری استفاده می‌کند. هیچ
ابزار گران قیمتی این واقعیت را تغییر نمی‌دهد.

در تقریباً تمام موارد شما همین الان ابزاری که برای تمرکز لازم است را
دارید. ساده‌ترین ابزار را انتخاب کنید و این خیلی بیشتر روی تمرکز شما روی
کاری که احتیاج دارید انجام دهید، تاثیرگذار است. به‌عنوان مثال، یک
نویسنده فقط به یک برنامهٔ ویرایش متن برای انجام کارش نیاز دارد.

۳. عبارت ٫محض احتیاط٫ را فراموش کنید.

ما دوست داریم محض احتیاط وسایلمان را دور و برمان در محیط کار
قراردهیم.٫محض احتیاط٫موقعیتی در زمان فضایی است که باعث شلوغی می‌شود.
بیشتر از این سودی ندارد.

ما مایلیم وسایل را در در کشویمان قرار دهیم که شاید روزی به آن احتیاج
داشته باشیم، ولی هیچ ایده ای نداریم که چه زمانی به آن‌ها نیازداریم.

اگر شما چیزی را الان نیاز ندارید یا هیچ نقشهٔ واقعی ندارید که در آینده
از آن استفاده کنید، به طور اتفاقی به آن نیاز پیدا نخواهید کرد. هیچ چیزی
را در محیط کارتان محض احتیاط نگه ندارید، چیزی را محض احتیاط نخرید.

آینده نامعلوم است و بگذارید نامعلوم باقی بماند. ابزاری که احتیاج دارید
تا چالش‌های آینده را برطرف کنید شاید همان‌هایی هستند که الان دارید.

۴. آنلاین نباشید.

ما دائماً آنلاین هستیم. اینترنت به نسبت یک پیشرفت جدید در سیر تکاملی
دورهٔ زندگی بشر است. من نتوانستم بفهمم چگونه در یک زمان می‌توان هم
کارکرد و هم توییتر خود را چک کرد، واجب‌ترین کار تک تک کار کردن است و
راحت‌ترین راهش آفلاین شدن است.

وای فای خود را خاموش کنید. متصل کنندهٔ اینترنت خود را جدا کنید یا به
جایی بروید که اینترنت ندارد.

۵. تنفس کنید.

هرجایی که تصمیم دارید تا محیط کار مینیمال خود را قرار دهید چه یک میز
تمیز باشد در کنار یک پنجره، یا یک کافی شاپ شلوغ (جایی که من الان در سان
فرانسیسکو مشغول کار هستم) مهم این است که تنفس کنید.

تنفس بسیار برای تمرکز کردن مهم است زیرا شما را به زمان حال می‌آورد. تنفس
هیچوقت قبل و بعد از زمانی که شما می‌خواهید آن را انجام دهید اتفاق
نمی‌افتد. پس زمانی که روی تنفستان تمرکز می‌کنید شما به زمان حال می‌آیید.

قبل از اینکه سراغ محیط کار مینیمال خود بروید چند دقیقه برای تنفس آرام و
عمیق وقت بگذارید. این تمرین، تمرکز برای کاری که می‌خواهید انجام دهید
می‌آورد. دم و بازدم داشته باشید.

این تمرین به طور طبیعی به شما کمک می‌کند تا روی محیط کار مینیمال خود
تمرکز کنید و سپس شما قادر خواهید بود که کارتان را انجام دهید.

نوشته شده در وبسایت آنسوی ستاره‌ها توسط Everett Bogue

www.farbeyondthestars.com
