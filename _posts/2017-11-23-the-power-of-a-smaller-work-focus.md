---
layout: post
title: "قدرت تمرکزهای کوچک"
---
3: قدرت تمرکزهای کوچک
---------------------

موفقیت با تمرکز روی هدف‌های محدود به دست می‌آید. Vince Lobardi

وقتی که شما تلاشتان را روی یک هدف بزرگ و پراکنده می‌گذارید تلاشتان
پراکنده و کوچک به نظر خواهد رسید. به همین دلیل است که بهترین شرکت‌ها یک
تمرکز لیزری و بسیار دقیق روی فعالیت‌های خود دارند. آن‌ها کمتر انجام
می‌دهند ولی بهتر و با کیفیت تر انجا می‌دهند.

شرکت Apple یک نمونه و مثال خوبی در این زمینه است٫ آن‌ها سعی نمی‌کنند که
وارد همه بازارهای کامپیوتر بشوند برای مثال خط تولید لپ تاپ یا
کامپیوترشان بسایر کوچک و محدود است ولی با تمرکز روی مدل‌ها و طرح‌های
منحصر و مخصوص محصولات بسیار زیبایی می‌سازند که مردم نیز به راستی عاشق
آن‌ها هستند و البته این یک مثال از نمونه‌های موفق تمرکز است.

یک نمرکز و توجه محدودتر باعث می‌شود که شما کارتان را بهتر انجام دهید و
باعث می‌شود که شما از دیگران بهتر شوید. و شاید تمرکز محدود روی بخشی که
در آن خوب هستید می‌تواند شما را به موفقیت کامل برساند.

لحظه پراکندگی هدف یا عدم تمرکز

یک از مشکلات بزرگی که مردم در شغلشان دارند این است که کار و پروژه‌شان
روی یک بازار مشخص و متمرکز نیست. فقط به این مثال‌ها دقت کنید:

o کار روی تعداد زیادی پروژه و سعی در تقسین کردن زمان بین همهٔ کارها

o اضافه کردن تعداد زیادی ویژگی و امکانات به نرم افزار و ساخت یک برنامه
چاق و پف کرده

o تلاش برای هر راضی کردن همه کارمندان و روسا و معاونین و فراموش کردن
اولویت‌ها

o از تباط داشتن همزمان از طریق ایمیل٫ چندین شبکه اجتماعی٫ تلفن و پیامک و
فکس و … ارتباط برقرار نکردن با هیچ کدام از این ابزار به‌صورت عمقی.

تعداد زیادی راه مختلف برای تمرکزهای محدودتر وجود دارد و در نهایت انتخاب
با ماست که کدام را انتخاب کنیم یعنی تلاش برای انجام هر کاری به‌صورت ضعیف
و یا انجام محدودهٔ خیلی کوچک از کارها ولی به‌صورت خیلی با کیفیت.

برداشتن سهم

تمرکز فعلی شما در کارتان چیست؟ یک نویسنده هستید که می‌خواهید در مورد همه
چیز بنویسید؟ یک برنامه نویس هستید که می‌خواهید همهٔ مشکلات مردم را حل
کنید؟ آیا سعی می‌کنید که همه مشتریان را راضی کنید حتی با وجود چشم‌پوشی
کردن از چهارچوب‌ها و قوانین؟

به هر چیزی که تاکنون روی آن تمرکز کرده‌اید دوباره نگاه عمیق تری کنید. چه
کاری واقعاً ضروری و کدام یک اهمیت چندانی ندارد؟ اولویت‌های اول خود را
تشخیص دهید و تعیین کنید چه مقدار زمان روی این فعالیت‌ها می‌گذارید؟ چه
راه‌هایی وجود دارد که بتوانید تمرکز را روی اهداف محدودتر بگذارید؟ حذف
بعضی از امکانات یا ویژگی‌ها یا تمرکز روی بخش کوچکی از مشتریان و یا انجام
کارهای کمتر برای تعداد افراد کمتر؟ این کار چقدر سخت خواهد بود؟ چه چیزی
برای انجام آن نیاز است؟

محدود کردن تمرکز

حالا شما اولویت‌های خود را مشخص کرده‌اید ولی کار سخت انجام دادن آن است.
محدود کردن اهداف و تمرکز بیشتر البته آسان نیست مخصوصاً زمانیکه یک مدیر
یا همکار داریدو او با نظر شما موافق نیست و شما را درک نمی‌کند.

در این حالت چند دلیل متقاعد کننده می‌توانید بیاورید برای آن‌ها از
شرکت‌ها و یا پروژه‌هایی مثال بیاورید که با تمرکز روی ی هدف مشخص به
موقعیت رسیده‌اند و همچنین از مشکلاتی بگویید که به دلیل عدم تمرکز پیش
آمده است.

اگر شما روی تمرکز خود کنترل دارید و روی کارتان می‌توانید تنرکز کنید شما
خوش شانس هستید. البته ادامه این روند نیاز به شجاعت و صرف زمان دارد لازم
نیست شما همه چیز را یک شبه عوض کنید و این همان قدرت انجام کارهای کوچک و
مستمر است. شما می‌توانید به آهستگی ذهن خود را بیشتر متمرکز کنید به
آهستگی کارهای بهتری انجام دهید و یک کار را در یک زمان انجام دهید پس از
آن شما خواهید دید چگونه زندگیتان دگرگون خواهد شد.

وقتی شما یک خصوصیت یا ویژگی را حذف می‌کنید خدمت کمتری ارائه می‌دهید و یک
پروژه کمتر را در یک زمان انجام می‌دهید٫ این کار خیلی مشکلی نیست و این
پیشرفت شما را تشویق می‌کند که تمرکز خود را مرتب محدودتر کنید و به این
ساده‌سازی ادامه دهید تا زمانیکه شما کوچک‌ترین کار برای تمرکز را پیدا
کنید و تماماً روی جزییات آن متمرکز شوید.
